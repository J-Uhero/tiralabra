# Viikkoraportti 5

Projekti on ollut hieman tauolla ennen tätä viikkoa, koska viikolla 4 ei projekti edistynyt. 

Tällä viikolla olen aloittanut tiistaina taas työskentelemisen projektin parissa. Aiemmin olin tehnyt hieman luonnostelmaa JPS:n diagonaali-, pysty- ja vaakahauista, mutta varsinaisesti algoritmi ei juuri ollut edennyt. Jatkoin palaamalla aiempiin luonnostelmiini yrittäen hahmotella, miten algoritmi kannattaisi luoda. Paperilla ja visuaalisesti mielessä tuntui selvältä, miten haku tapahtuu, mutta mietin, millaisia tietorakenteita ja tapoja käyttäen sen luon. Palailin materiaaleihin, joita mainitsin viikolla 3 ja aloin miettiä, jos olisinkin luonut JPS:n niin, että olisin kuvannut erillisiä solmuja/jump pointeja olioilla, joihin saisin tallennettua kaikki tarvittavat parametrit,sen sijaan, että tiedot olisivat erillisissä tietorakenteissa. Työskentelin tiistaina ja torstaina tämän idean parissa muovaten Jps-luokkaa.

Perjantaina taas käytyäni materiaaleja läpi ja miettien algoritmin toteutusta päätinkin jättää olioratkaisun sivuun ja aloitin lähes kokonaan uudestaan luomaan JPS:ä tietorakenteiden pohjalta, jotka vastasivat paremmin aiemmin tekemääni A*:a. Yksi syy tähän oli, että halusin algoritmien olevan enemmän vertailukelpoisia.

Lauantaina olen saanut JPS:n semmoseen kuntoon, että se näyttäisi löytävän oikeat jump pointit ja oikean reitin pituuden. Luokka on vielä varsin hiomaton enkä ole vielä kokonaan poistanut debuggaamiseen käyttämiäni tulosteita, mutta teen sen kunhan saan varmistettua algoritmin toiminnan oikeellisuuden. Käyttöliittymä vaatisi myös pikaista uudelleen muovausta ja jos haluan käyttää algoritmia oikeilla pikselikartoilla, vaatisi sekin välitöntä huomiota.

Vertaisarviota tehdessä viimeistään kiinnitin huomiota, että oma lähestymistapani algoritmin tekoon on ollut varsin intuitiivisesti lähteä hahmottelemaan sitä tapaa, jolla visuaalisesti/paperilla olen hahmotellut tai nähnyt algoritmin toimivan. Olen myös nähnyt joihinkin algoritmin toimintoihin liittyen pseudokoodeja/koodihahmotelmia, mutta en ole kovin ortodoksisesti lähtenyt toteuttamaan algoritmia näiden pohjalta, mutta olen saanut niistä vinkkejä esim. miten jump pointit ja forced neighbourit voi etsiä ja uudet etsimissuunnat määritellä. Arvioimani projekti, joka oli minua huomattavasti edistyneemmässä tilassa, oli toteutettu varsin uskollisesti Haraborin ja Grastienin alkuperäistä dokumenttia mukaillen ja solmut ja niiden kaaret oli esitetty poikkeavasti omaan lähestymistapaani nähden. Toisaalta aihetta valitessani olin saanut käsityksen, ettei haulle ole mitään varsinaista oikeaa ja tyhjentävää pseudokoodia olemassa. Pohdin oman lähestymistapani mielekkyyttä ja oikeallisuutta ja että olisi voinut olla hyvä alkujaan käydä hieman tarkemmin läpi algoritmin dokumentaatiota, mutta ainakin nyt hyvin suppeassa matriisissa tekeleeni vaikutti löytävän jump pointit varsin nopeasti, vaikka aikaa olisi hyvä saada arvioitua suurella kartalla/matriisilla.

Tiistaina käytin projektiin noin 4 h, torstaina n. 3 h, perjantaina 8 h ja lauantaina dokumentaatiot ja vertaisarvioinnit mukaan lukien noin 8 h, joten olen viikon aikana nyt tehnyt noin 23 tuntia projektin parissa. Teen tämän viikkoraportin nyt lauantai-iltana ennen palautusta, mutta pyrin saamaan työn parempaan arviontikuntoon mahdollisimman pian.
 
Ensi viikolla tavoitteenani on saada siistittyä algoritmit toimintakuntoon ja luoda joku järkevä käyttöliittymä. Olen nyt hieman jäljessä projektin suhteen, joten yritän käyttää vast edes tähän aikaa aikaansaamattomien viikkojen edestä.
