# Viikkoraportti 1

On kurssin aloitusviikko ja projekti lähti käyntiin keskiviikkona aloitusluennolla. Olin jo entuudestaan silmäillyt aiempien tiralabrojen kurssisivuja miettiessäni aihettä, ettei aiheen valinta tulisi niin suurena päänvaivana heti kurssin alussa, mutten ollut lyönyt vielä mitään lukkoon, vaikka reitinhaku oli päällimmäisenä mielessä.

Aihevalinta aiheutti kuitenkin päänvaivaa. Vaikka erilaisiin algoritmeihin on tullut tutustuttua jo aiemmilla kursseilla ja pienimuotoisia pelejä ja sovelluksia tehtyä, tuntui vaikealta hahmottaa, miten erilaisten projektien visualisointi, datan keruu ja sen hyödyntäminen algoritmeilla tapahtuisi. Aloitusluennolla mainittu reittiopas vaikutti kiinnostavalta vaihtoehdolta projektille, mutta yrittäessäni tutustua erilaisiin siinä hyödynnettäviin rajapinnoihin ja GTFS-tietoihin alkoi mietityttää, olisikohan tämä turhan haastava aihe tähän väliin.

Tätä ajatus- ja perehtymistyötä tuli tehtyä hajanaisesti keskiviikosta perjantaihin, pääsemättä selkeään lopputulokseen. Aihe-ehdotuksissa oli useampia kiinnostavan oloisia vaihtoehtoja, muttei mistään saanut selkeää otetta ja näkemystä, miten aihetta lähtisi työstämään. Perjantaina otin yhteyttä kurssin ohjaajaan ja sain häneltä selkeyttäviä näkemyksiä pohdinnoilleni, kiitokseni siitä. Reittiopasvaihtoehto tippui pois, koska tässä vaiheessa tutustuminen varsinaisen kurssin ytimen ulkopuolisiin asioihin olisi vaatinut liikaa työtä ja aihe olisi ehkä tässä vaiheessa turhan haastava. Luolastoreitinhaku puolestaan vaikutti lupaavalta vaihtoehdolta. Mietin, mitä algoritmeja olisi luontevaa lähteä aiheen tiimoilta vertailemaan ja tämäkin asia selkeni. Yksi hyvä vaihtoehto siis vahvistui. Kyselin vielä hieman Markovin ketjuista ja niiden hyödyntämisestä KSP-pelissä, mikä vaikutti kanssa mahdolliselta aihevalinnalta, mutta myöhemmin päätin valita reitinhakualgoritmien vertailun. Perjantaina myös selvittelin mahdollisia visualisoinnissa hyödynnettäviä kirjastoja.

Lauantaina loin projektille Github-repositoryn ja tein tarvittavia alustustöitä ja dokumentaatiota, kuten vaatimusmäärittelyn ja tämän viikkoraportin.

On vaikea arvioida paljon viikon aikana olen projektiin käyttänyt aikaa, kun sitä on käyttänyt erilaisiin aiheisiin ja niissä mahdollisesti hyödynnettäviin rajapintoihin tai kirjastoihin tutustumiseen ja ajatustasolla mahdollisten projektiaiheiden suunnitteluun. Myös varsinaista jotain konkreettista aikaansaavaa työtä on tullut tehtyä projektin alustuksessa ja dokumentaation luonnissa. Kurssisivuunkin tuli tässä sivussa tutustuttua. Laitoin työtuntikirjanpitoon suuntaa-antavat tuntimäärät, jotka vastaavat lauantain osalta konkreettiseen työhön käytettyä aikaa ja ke - pe osalta pohtimiseen, perehtymiseen ja vatvomiseen sekä Zoom-sessioihin käytettyä aikaa, vaikka saattoi sitä pohtimista ja vatvomista olla enemmämmänkin. 
